---
layout: post
title: "李天一列传"
date: 2014-07-18 16:57:08 +0800
comments: true
categories: artistic
tags: 

---
####**屎记　李天一列传**

**文兄**

<!--more-->

----

李天一，字冠丰，长安海淀人也。父两江，伶官也，以狎歌得宠，捧之歌王，颇得上赞许，封誉无数。天一好游侠，喜交接，眉清目秀，雄姿英发。尝与父同演，时人渐知其名。母梦鸟，荧屏之上尽吐相夫教子之法。根正苗红，其所谓也。未冠既海内闻名，当世人奇之。
 

天一孩提之时，便懂鼓琴，童龀之年，即会书法，幼学之际，渐通冰球。凡此种种，不一而足，可谓全才。其父甚喜，遂请名家教之。尝偕其交接权贵，以为后靠，现身荧屏，以养盛名。又系钟鸣鼎食之家，富家权贵之族，必国之大器也。天下第一，恰如其名，亦其父之所盼也。天一系老来子，捧之心肝，又类己，两江宠之尤甚。故宝马香车，无所不予，锦衣雕裘，毫不吝惜。少时米国游学，未冠既海归故里。
 

天一好宝马，喜美色，甚类其父。尝驱马游街，风驰电掣之状，迅雷不及万一也。行人如遇鬼神，唯恐避之不及。天一见状，快然自乐。先时，天一与其友各得一名驹，相与赛驰。天一为别驾所阻，稍逊其友。见所阻者形容甚猥，乃恶语加之。然此人不知其大名，竟起而理论。当时，众友于侧，天一颜面尽失，怒发冲冠，挥拳相向。天一身长八尺，力能扛鼎，无与争锋。狂殴几死乃止。或唤巡捕房。天一愈怒曰：“敢生事者死！竖子焉知吾父其谁？” 乃扬长而去。有司惮其父威，息事宁人。其父多以钱财了结此事。天一遂骄恣日长，乃恣意纵情，豪掷千金，游逞市井，结交朋党，不务正业。
 

及长，略懂云雨之事。尝闻天一侮其师，其师乃有夫之妇，畏两江夫妇淫威，不敢发。遂得诨名：海淀银枪小霸王。一晚，偕友数人章台游冶。酒酣耳热之际，灯火阑珊之处，见一女子，仪容艳丽，眉目清明。误以为陪酒，欲谋不轨。趁其醉，遂行苟且。天一素豪气，事毕亦念其党，可怜此女，数遭其辱。天一视若无事，恨未携相机，记此盛事。然此烈女，诉至大理寺，非钱财所能屈也。一时，世人哗然，海内震动，外邦亦引为笑谈。有司畏滔滔民意，汹汹舆情，不敢不察。两江素善钻研、勤于奔走，又门生故吏遍布朝野，多有名伶教授为之辩解，更添权贵为之开脱，指鹿为马、颠倒黑白更不在话下。或曰：此女系风尘，实索财未果反诬天一。又太学教授易延友曰：陪酒之女，人微命贱，侮之，其害甚小。梦鸟亦哭亦诉，其状生不如死，有司怜之。然不知梦鸟本两江之徒，素善演技。时平哥元年，始推新政，严惩腐败。国人久遭苛政，素淫官威。深恶权贵鱼肉。当时，群情激动，请愿之声不绝。纵两江四处走动，亦不免身败名裂，其子囹圄。
 

文兄曰：昔陈涉诚不知王侯将相，确有其种。富贵之家，官宦子弟，本无饥寒之忧，无从业之虑。固其立业之机，倍于庶民，其功成之道，数于常人。 然其不争，流恶乡里，何也？ 古今纨绔之所同也！


